---
template: post.html
title: Usabilità
published: true
---

L'usabilità misura l'efficienza delle informazioni e degli strumenti messi a disposizione degli utenti nel raggiungimento di un obiettivo.

Una buona usabilità di un sito web permette di garantire alla più vasta platea dei cittadini un accesso ai servizi in forma semplice e inclusiva. 

Porre il cittadino reale, con le sue necessità e le sue capacità, al centro della progettazione dei servizi erogati online dalle pubbliche amministrazioni è il primo e necessario passo per l’applicazione dei principi di Human-centered design.

Scopo dell’usabilità è migliorare la qualità dell’esperienza utente attraverso una navigazione chiara, comprensibile, facile, efficiente e gradevole. Un prodotto usabile, sia esso un oggetto o un sito, consente all'utente di raggiungere il proprio obiettivo con efficacia, efficienza e soddisfazione, in uno specifico contesto d’uso.

La definizione di usabilità è costituita dalle seguenti sotto-caratteristiche: 
*	riconoscibilità: il prodotto è ritenuto adatto per le esigenze dell’utente;
*	apprendibilità: il prodotto è facilmente apprendibile dall’utente per raggiungere i suoi obiettivi; 
*	operabilità: il prodotto è facilmente operabile e controllabile; 
*	protezione dagli errori: il sistema protegge gli utenti da eventuali errori; 
*	esteticità dell’interfaccia: l’interfaccia dà piacere e soddisfazione all’utente;
*	accessibilità: il prodotto e il sistema possono essere utilizzati da persone con il più vasto spettro di caratteristiche e capacità (persone con disabilità, incluse quelle dovute all’età).

Per approfondimenti sugli standard ISO:

* [ISO 9241-11:1998](http://www.iso.org/iso/catalogue_detail.htm?csnumber=16883)

* [ISO 9241-210:2010](http://www.iso.org/iso/catalogue_detail.htm?csnumber=52075)
